---
title: "16 Sesja Linuksowa"
date: 2019-03-26 11:30:00 +0200
---

Sesja Linuksowa to największa w Polsce konferencja poświęcona rozwiązaniom Open Source oraz najnowszym trendom w systemach z rodziny GNU/Linux.

W bieżącym roku przypada już 16 edycja tego wydarzenia!

Udział w Sesji, jak co roku, jest darmowy! Przez dwa dni spotykamy się na prelekcjach prowadzonych przez specjalistów z dziedziny IT.

Sesja jest wyjątkową okazją do poszerzenia swojej wiedzy, a także nawiązania wartościowych znajomości. Co roku na konferencji spotykają się pasjonaci informatyki z całej Polski.

Tegoroczna edycja odbywa się w weekend, 6-7 kwietnia we Wrocławiu w centrum kongresowym Politechniki Wrocławskiej. Dla osób, które nie będą mogły pojawić się osobiście, dostępny będzie streaming, a nagrania z poszczególnych prelekcji zostaną później udostępnione w serwisie Youtube.

Naszym celem jest promowanie idei wolnego oprogramowania. Chcemy dotrzeć do każdego, kto jest zainteresowany tym tematem. Wiemy, że Open Source jest coraz bardziej popularny w rozwiązaniach komercyjnych, jak i domowych. Dlatego na konferencji poruszamy zagadnienia z różnych dziedzin, wychodząc naprzeciw oczekiwaniom uczestników.

Więcej informacji na [stronie](https://16.sesja.linuksowa.pl){:target="_blank"}
oraz wydarzeniu na [Facebook`u](https://www.facebook.com/events/391168128112581){:target="_blank"}

Stream z wydarzenia dostępny na [YouTube](https://www.youtube.com/watch?v=7Kv9yMjB1-o){:target="_blank"}
