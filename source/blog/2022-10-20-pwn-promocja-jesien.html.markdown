---
title: "Jesienne nowości od PWN"
date: 2022-10-20 13:30:00 +0200
---

##### Informatyka to Twoja pasja? Tych tytułów nie można przegapić!

Jesień to czas wielu nowości na półce IT w Wydawnictwie Naukowym PWN. Interesujące tytuły znajdą na niej nie tylko studenci, ale także programiści, specjaliści ds. cyberbezpieczeństwa, a także dzieci i ich rodzice. Zapraszamy do przewodnika po nowych publikacjach IT od PWN.

**Na dobry początek roku akademickiego**

W połowie września swoją premierę miała długo wyczekiwana książka [Organizacja i architektura systemu komputerowego](https://ksiegarnia.pwn.pl/Organizacja-i-architektura-systemu-komputerowego-Tom-1,966521150,p.html){:target="_blank"}. Jest to nowe, jedenaste wydanie tego znakomitego podręcznika o budowie i działaniu współczesnych systemów komputerowych. William Stallings, światowej sławy specjalista w dziedzinie sieci komputerowych i architektury komputerów, autor 18 podręczników oraz ponad 70 książek, kładzie w nim nacisk na projektowanie systemu pod kątem uzyskania największej wydajności. Nowe wydanie zostało całkowicie zaktualizowane, tak by uwzględnić informacje o najnowszych innowacjach i ulepszeniach w dziedzinie organizacji i architektury komputerów. Przyswojenie wiedzy ułatwi 174 pytań sprawdzających i 348 zadań do samodzielnego rozwiązania zawarte w dwóch tomach.

Studenci pierwszych lat studiów informatycznych z pewnością sięgną także  po kolejną nowość od PWN - 13. wydanie podręcznika – [Informatyka w ogólnym zarysie](https://ksiegarnia.pwn.pl/Informatyka-w-ogolnym-zarysie,961001752,p.html){:target="_blank"}.  Nowa edycja została w całości zaktualizowana i wzbogacona o ponad tysiąc nowych problemów do rozwiązania. Omówione zostały najważniejsze zagadnienia z dziedziny informatyki, takie jak m.in.: architektura komputerów, organizacja danych, oprogramowanie czy możliwości dzisiejszych komputerów. W książce znalazły się też takie tematy jak: sztuczna inteligencja, sieci neuronowe, algorytmy genetyczne, złożoność obliczeniowa i kryptografia. W publikacji nie mogło też zabraknąć tematów, którymi żyje dzisiejsza społeczność informatyczna, różnych nowinek i zagadnień dotyczących etyki współczesnego informatyka i prywatności informacji w kontekście rozwoju sieci komputerowych.

**Kryptografia dla początkujących…**

Książka [Krótki kurs. Kryptografia](https://ksiegarnia.pwn.pl/Krotki-kurs.-Kryptografia,961185237,p.html){:target="_blank"} należy do serii Krótki kurs, wydawanej przez Oxford University Press. Jest to publikacja, która daje wstępny ogląd tego, czym jest kryptografia. Ma nietechniczny charakter i została napisana przede wszystkim z myślą o laikach. Dzięki niej można zrozumieć terminologię zawartą w licznych książkach historycznych oraz filmach poświęconych kryptografii, a także docenić wpływ, jaki kryptografia wywarła na naszą historię i jaki prawdopodobnie wywrze na naszą przyszłość.

**…oraz dla wojowników ninja**

Jak ochronić informacje przed cyberhakerami? Ben McCarty – genialny ekspert ds. cyberzagrożeń oraz innowacyjny badacz z zakresu bezpieczeństwa – radzi: myśl jak ninja! Jak to zrobić? Odpowiedź na to pytanie jest zawarta w najnowszej książce McCarty’ego [Cyberjutsu. Cyberbezpieczeństwo dla współczesnych ninja](https://ksiegarnia.pwn.pl/Cyberjutsu,968351546,p.html){:target="_blank"}. Jest to praktyczny przewodnik po cyberbezpieczeństwie oparty na technikach, taktykach i procedurach starożytnych ninja. Analiza odtajnionych japońskich zwojów przeprowadzona przez autora pokazuje, jak można zastosować metody stosowane przez ninja do walki z dzisiejszymi wyzwaniami związanymi z bezpieczeństwem, takimi jak wojna informacyjna, zwodnicza infiltracja, szpiegostwo czy ataki typu zero-day.

**Testowanie na wesoło**

Co mają wspólnego smoki, rycerze i testowanie oprogramowania? Kari Kakkonen w książce [Smoki, fora ze dwora!](https://ksiegarnia.pwn.pl/Smoki-fora-ze-dwora,961185040,p.html){:target="_blank"} udowadnia, że bardzo dużo. Jest to książka, która w zabawny sposób opowiada o testowaniu oprogramowania poprzez historie o smokach i rycerzach. To świetna pozycja do samodzielnego korzystania przez dzieci, wspólnie z rodzicami lub jako lektura dodatkowa w szkołach. Opowiada ona o przygodach dwojga dzieci – Laury i Toma, które podróżują po różnych wioskach (programach komputerowych) i spotykają smoki (wady i błędy w oprogramowaniu). Uczą się o różnych rodzajach smoków i o tym, jak je pokonać z pomocą rycerzy (testerów i programistów). Książka jest odpowiednia dla osób w wieku 9-99 lat, choć jest napisana dla dzieci.

Zainteresowały cię nowości z IT od PWN? Sprawdź rabaty na początek roku akademickiego w księgarni internetowej PWN i uzupełnij swoją domową biblioteczkę o nowe tytuły. 


[Link do książek](https://bit.ly/3yR3FHH){:target="_blank"}

kod promocyjny (28% rabatu od cen detailcznych na wszystkie książki od PWN) - **mocwiedzy**

![](blog/pwn-jesien.jpg){:class="col-sm-10 img-responsive left"}
